chapter,index,character,content
學而第一,1,子曰,學而時習之，不亦說乎？有朋自遠方來，不亦樂乎？人不知而不慍，不亦君子乎？
學而第一,2,有子曰,其為人也孝弟，而好犯上者，鮮矣；不好犯上，而好作亂者，未之有也。君子務本，本立而道生。孝弟也者，其為仁之本與！
學而第一,3,子曰,巧言、令色，鮮矣仁！
為政第二,1,子曰,為政以德，譬如北辰，居其所而眾星共之。
為政第二,2,子曰,詩三百，一言以蔽之，曰：思無邪。
為政第二,3,子曰,道之以政，齊之以刑，民免而無恥；道之以德，齊之以禮，有恥且格。
